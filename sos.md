Come risolvere un Cubo di Rubik

Se cercate sul dizionario la parola “frustrazione”, molto probabilmente troverete l’immagine di un Cubo di Rubik. Alcune persone riescono a risolverlo in pochissimi secondi, altri ci mettono anni ed anni per poi alla fine rinunciarci. E se vi dicessimo che chiunque può risolvere il Cubo di Rubik in pochi minuti? Per farlo bisogna conoscere un metodo, e continuando a leggere questo articolo vi illustreremo come poterlo risolvere.

Le parti di un Cubo di Rubik

Il Cubo di Rubik, come sappiamo, é composto da 6 facce, ma in sé é composto da vari pezzi, classificati in 3 tipologie e ciascuna con una quantità differente:

8 Angoli, ciascuno visibile in 3 facce diverse;

12 Spigoli, ciascuno visibile in 2 facce diverse;

6 Centri, ciascuno visibile solo nella propria faccia.

Una cosa importante é non confondersi quando si dice “angolo” e quando si dice “spigolo”, perché spesso alcune persone, quando sentono la parola “spigolo”, pensano che sia l’angolo. Bisogna inoltre sapere che i centri sono fissi, non si possono quindi mai muovere. Per ora non serve ricordarsi l’ordine della disposizione dei centri, ma bisogna sapere quali sono i centri opposti. In un Cubo di Rubik classico, il colore bianco sarà sempre opposto al giallo, il colore verde sarà sempre opposto al blu, e il colore rosso sarà sempre opposto all’arancione. Se avete un Cubo di Rubik con colori diversi (spesso, ad esempio, al posto del giallo c’é il viola) é la stessa cosa, dovrete solo memorizzarli con i colori di cui é composto il vostro cubo.

I metodi per risolvere un Cubo di Rubik

Per risolvere un Cubo di Rubik ci sono vari metodi, i più famosi sono: il metodo a strati (per principianti), il metodo CFOP chiamato anche metodo Fridrich (metodo avanzato), il metodo Roux (altro metodo avanzato) e tanti altri…

Noi oggi impareremo a farlo usando il metodo a strati, proprio perché risolveremo uno strato alla volta. É un metodo molto facile che ci porterà alla risoluzione del nostro rompicapo.

Le fasi del metodo a strati

Il metodo a strati, é composto da 7 fasi:

Creare una croce “verificata”;Completare il primo strato;Completare il secondo strato;Creare la croce gialla;Allineare gli spigoli gialli;Posizionare gli angoli;Ruotare gli angoli.

Ogni fase ha il suo modo di essere risolto e ora insieme vedremo come. Nel caso, mentre tentate di risolvere il cubo, riscontriate delle difficoltà in una parte, dopo ciascuna fase ci sarà un video con una example-solve per illustrarvi anche meglio come poter fare quella fase.

Le mosse nel Cubo di Rubik

Prima di iniziare, dobbiamo conoscere le mosse che ci possono fare con il Cubo di Rubik. Le mosse sono denominate da delle lettere, che equivalgono alla prima lettera della parola in inglese dello strato che vogliamo girare. Se davanti alla lettera non c’é niente, vorrà dire che il movimento sarà effettuato in senso orario. Se davanti alla lettera c’é un apostrofo, vorrà dire che il movimento sarà effettuato in senso antiorario.

Quando si muove lo strato di destra, in inglese Right, si intende che si ha fatto una mossa di tipo R. Se lo strato viene spostato verso l’alto potete vedere che lo avete girato in senso orario quindi sarà una mossa R. Se lo strato viene spostato verso il basso, lo avrete girato in senso antiorario, quindi avrete effettuato una mossa R’.

Quando si muove lo strato di sinistra, in inglese Left, si intende che si ha fatto una mossa di tipo L. Se lo strato viene spostato verso il basso, si può notare che lo avrete girato in senso orario, quindi é una mossa L. Se lo strato viene spostato verso l’alto lo avrete girato in senso antiorario, quindi avrete fatto una mossa L’.

Quando si muove lo strato superiore, in inglese Up, si intende che si ha fatto una mossa di tipo U. Se lo strato viene girato verso sinistra lo avrete girato in senso orario, quindi sarà una mossa U. Se lo strato viene girato verso destra, lo avrete girato in senso antiorario, quindi avrete effettuato una mossa U’.

Quando si muove lo strato inferiore, in inglese Down, si intende che si ha fatto una mossa di tipo D. A noi attualmente ci interessa solo la mossa D, che é quella dove lo strato viene girato in senso orario, e quindi verso destra. Ovviamente la mossa D’, in senso antiorario, sarà effettuata girando lo strato verso sinistra, ma nel nostro tutorial la mossa D’ non verrà utilizzata.

Quando si muove lo strato di fronte, in inglese Front, si intende che avete fatto una mossa di tipo F. Se lo strato lo girate verso destra, quindi in senso orario, sarà una mossa F. Se lo strato lo avete girato verso sinistra, avrete fatto una mossa in senso antiorario, quindi F’.

É importantissimo non confondere le mosse R con quelle L. Considerando che sono opposte, la R senza apostrofo sarà verso l’alto, mentre la L senza apostrofo verso il basso, e uguale funziona con gli apostrofi, le due lettere sono opposte tra di loro. Stessa cosa vale per le mosse U e D. La mossa U senza apostrofo si fa girando lo strato verso sinistra mentre la mossa D si fa verso destra, e stessa cosa funziona con le lettere apostrofate. Ci sarebbero molte altre mosse, più di quante ne possiate immaginare, ma per il nostro metodo a strati ci basta conoscere le 9 mosse elencate qua sopra (in quanto abbiamo detto che non useremo la mossa D’). Se davanti a una lettera trovate un “2” vorrà dire che quella mossa bisognerà farla 2 volte e non importa il senso in cui la fate, potete farlo sia in senso orario che antiorario perché non cambia nulla.

1ª Fase: Creare una Croce Bianca “Verificata”

Finalmente siamo arrivati, ora impariamo come si risolve il Cubo di Rubik. Abbiamo scelto la faccia bianca in quanto é la più intuibile, ma non ci sono differenze. Per la prima fase ci sono due parti: costruire una croce, e verificare quest’ultima. Non c’é un modo preciso per fare una croce in quanto é soltanto intuitivo ma ora ve lo illustrerò.

Per creare la croce dobbiamo mettere intorno al centro bianco, i 4 spigoli che contengono il colore bianco. Attualmente, in questa fase, non ci interesseranno gli angoli. Per questa parte terremo sempre il centro bianco rivolto verso l’alto.Non c’é un modo esatto per costruire la croce, ma dobbiamo fare attenzione a quando inseriamo uno spigolo a non rimuoverne un altro. Se sapete fare una faccia o solo anche solo la croce bianca potete passare alla verifica della croce stessa, altrimenti guardate il video qui sotto dove vi illustreremo come poter creare la croce bianca (in quanto non esiste un metodo per questo ma é solo completamente intuitivo).

Dopo aver creato la croce dobbiamo verificarla. Questo alcune volte avviene, a fortuna, senza che noi tentiamo di farlo. Ora spieghiamo cosa vuol dire che una croce é verificata. Una croce é verificata quando ogni suo spigolo ha il colore diverso dal bianco combaciante con il centro.

(Qua vengono mostrati solo due spigoli, ma tutti e 4 devono essere alineati con il proprio centro)

Per poter quindi verificare la croce, dobbiamo ruotare il cubo, tenendo la croce bianca in alto, e fare delle mosse U finché non vediamo che due centri non combaciano (ovviamente se facendo delle mosse U vedete che tutti gli spigoli si allineano con i centri potete passare direttamente alla Fase 2). Quando avete due centri allineati e due non allineati (possono essere sia adiacenti che opposti, non ci sono differenze), dovete prendere quelli non allineati e girarli nella faccia opposta, quindi quella con centro giallo. Per essere più chiari, i due spigoli che non erano allineati con il centro bianco li portate sulla faccia con centro giallo. Teniamo ora il centro giallo sopra e il centro bianco sotto. Prendiamo in considerazione uno dei due spigoli e facciamo delle mosse U finché non vediamo che, pur nella faccia opposta, si allinea con il suo centro. Quando lo allineiamo lo rigiriamo 2 volte, riportandolo nella faccia bianca. Eseguiamo lo stesso procedimento con l’altro spigolo, quindi eseguiamo mosse U finché non lo vediamo che si allinea con il proprio centro. Come con lo spigolo precedente lo riportiamo nella sua faccia bianca e così possiamo notare che la croce é finalmente “verificata”!

2ª Fase: First Strato (First Layer)

Durante la seconda fase dobbiamo completare il primo strato e di conseguenza anche la faccia bianca. É molto importante comprendere che risolvere la faccia bianca non equivale a risolvere il primo strato in quanto ogni angolo deve essere nel suo esatto posto. Per farlo utilizzeremo un algoritmo molto importante chiamato “Sexy Move”. La “Sexy Move” é un algoritmo composto da 4 mosse, che ci aiuteranno spesso in questa e nelle prossime fasi.

La “Sexy Move” si fa con: R U R’ U’.

La seconda fase, come già detto, consiste nel completare il primo strato, ovvero inserire i 4 angoli nel loro posto corretto. Consideriamo solo i 4 angoli presenti nella faccia gialla e vediamo quali di loro contengono il bianco. Ne scegliamo uno e vediamo quel pezzo lì che altri colori contiene. Supponiamo che l’angolo sia: Bianco-Rosso-Blu. Ora mettiamo l’angolo sopra la posizione in cui deve stare, quindi tra i centri rosso e blu. Bisogna in questa fase avere sempre l’angolo in alto a destra, quindi i due centri devono essere uno di fronte e uno alla propria destra.

(L’angolo può anche essere ruotato diversamente)

Ora eseguiamo la “Sexy Move” e vediamo se l’angolo si trova nel suo posto. Si troverà sicuramente in basso se avete eseguito correttamente l’algoritmo, ma dobbiamo vedere se l’angolo é ruotato bene. In caso sia nel suo posto ma é girato su di se stesso, eseguiamo ancora la “Sexy Move” (fino ad un massimo di 5 volte), finché non vediamo che l’angolo si trova al suo posto e ruotato correttamente.

Facciamo la stessa cosa con gli altri angoli, prendiamo un un angolo contenente il bianco dalla faccia con centro giallo, osserviamo quali sono gli altri colori che ha l’angolo e facciamo mosse U finché non vediamo che si trova in mezzo ai due centri, e guardiamo il cubo con la faccia bianca rivolta verso il basso e i due centri devono essere uno frontale e l’altro a destra, cosicché l’angolo che stiamo considerando deve stare in alto a destra. Facciamo la “Sexy Move” e la ripetiamo finché l’angolo non si troverà al suo posto con la corretta orientazione. Lo facciamo con tutti e 4 gli angoli e possiamo vedere che abbiamo risolto la faccia bianca, ma cosa ancor più importante é che abbiamo completato il primo strato!

Caso Speciale

Può capitare (se si é proprio sfortunati anche 2 volte nella stessa risoluzione) che non si ha alcun angolo contenente del bianco nello strato superiore. In quel caso bisogna trovare un angolo non inserito correttamente, tenerlo nello spot “in basso a destra” con faccia bianca in basso. Se si esegue una volta la “Sexy Move” si torna al caso spiegato qua sopra e poi si può proseguire senza problemi.

3ª Fase: Secondo Strato (Second Layer)

Dopo aver completato il primo strato, é ora di passare al secondo, quindi mettere i 4 spigoli del secondo strato al loro posto ed orientati correttamente. Noi prima abbiamo imparato a fare la “Sexy Move” composta da: R U R’ U’. Questa “Sexy Move” é fatta con la mano destra, ma per questa fase dobbiamo imparare a farla anche con la mano sinistra.

“Sexy Move” con la mano sinistra: L’ U ‘ L U

Prendiamo in considerazione un qualsiasi spigolo presente nello strato superiore che non contenga il colore giallo. Supponiamo che lo spigolo abbia i colori rosso-verde. Noi dobbiamo fare delle mosse U fino a vedere la parte bassa dello spigolo (quella che non si trova nella faccia con centro giallo) allinearsi con un centro (quindi rosso o verde). Ora guardiamo quel centro e dobbiamo vedere: l’altro centro si trova alla nostra sinistra o alla nostra destra? Se si trova alla nostra destra inizieremo dobbiamo fare questo algoritmo che inizia con la mano destra, se si trova alla nostra sinistra dobbiamo iniziare questo algoritmo con la mano sinistra. Guardiamo i due casi delle immagini subito dopo:

Nel primo caso, quello dove lo spigolo deve andare a destra, l’algoritmo da eseguire sarà (N.B. inizialmente bisogna guardare la faccia dove lo spigolo combacia): U (R U R’ U’) ruotare il cubo verso destra in modo da guardare l’altro centro e poi (L’ U’ L U)

Nel secondo caso, quello in cui lo spigolo deve andare a sinistra l’algoritmo da eseguire sarà (N.B. inizialmente bisogna guardare la faccia dove lo spigolo combacia):U’ (L’ U’ L U) ruotare il cubo verso sinistra in modo da guardare l’altro centro e poi (R U R’ U’)

A seconda del caso che vi é capitato, dovreste aver inserito uno spigolo correttamente. Ora occorre ripetere il procedimento per gli altri 3 spigoli presenti sullo strato superiore e avrete risolto i primi 2 strati!

Casi Speciali

In caso non riusciate a trovare uno spigolo non contenente il giallo nello strato superiore, é perché probabilmente ne avete due scambiati tra di loro. Quando si é in questa situazione, bisogna usare uno dei due algoritmi elencati qua sopra (é indifferente quale, ma bisogna utilizzarlo correttamente) e mettere nel secondo strato uno spigolo contenente il colore giallo, poi si può proseguire con il metodo spiegato qua sopra.

Esiste anche un caso molto sfortunato dove uno spigolo é girato su di se stesso ed é quindi inserito al contrario (questo può anche avvenire se sbagliate l’algoritmo e lo fate al contrario).

Come nel caso speciale precedente bisogna inserire un qualsiasi spigolo dello strato superiore usando uno dei due algoritmi, poi bisogna inserirlo nuovamente, ma questa volta, correttamente.

4ª Fase: Croce Gialla

Il prossimo obiettivo é quello di completare la croce gialla. Ci sono 3 casi per poter costruire la croce superiore. Per ogni caso si ha un algoritmo, ma da soli si può scoprire che in realtà il caso 2 ha una parte di algoritmo in meno rispetto al caso 1, e il caso 3 ha due parti in meno rispetto al caso 2. Per questa fase non sarà necessario guardare gli angoli, ci interesseranno solo gli spigoli. Ora vediamo i 3 casi che ci possono capitare:

1° caso:

Se nella faccia superiore non si ha alcuno spigolo giallo rivolto verso l’alto, allora si dovrà utilizzare l’algoritmo lungo. Si può guardare qualunque faccia basta che ovviamente si tengono la faccia gialla rivolta verso l’alto e la bianca verso il basso. L’algoritmo é:F (R U R’ U’) F’ U2 F (R U R’ U’)2 F’Ovviamente il 2 davanti alla “Sexy Move” indica che dovete farla due volte.

2° caso:

Quando si hanno due spigoli gialli nella faccia superiore e questi due sono adiacenti (non opposti) bisogna tenere il cubo come in figura, quindi con gli spigoli risolti dietro e a sinistra, mentre quelli da risolvere davanti e a destra (come in figura). L’algoritmo da utilizzare sarà:F (R U R’ U’)2 F’Ovviamente il 2 davanti alla “Sexy Move” indica che dovete farla due volte.

3° caso:

Nel caso abbiate due spigoli gialli rivolti verso la faccia con centro giallo e questi sono opposti tra di loro (quindi non adiacenti) bisognerà tenere il cubo in modo da avere la linea orizzontalmente di fronte a noi e non verticalmente (come in figura). L’algoritmo qui sarà:F (R U R’ U’) F’

E così, in base al caso che avete avuto, dovreste aver completato la croce gialla!

5ª Fase: Allineare gli spigoli gialli

Spieghiamo cosa significa “allineare gli spigoli gialli”. Ogni spigolo é composto da due colori e attualmente uno dei due é sempre il giallo e il giallo é sempre rivolto verso la faccia superiore. Per allineare si intende tutti gli altri colori devono coincidere con il loro centro, come nella figura riportata di seguito. Anche in questa fase non ci interessano gli angoli.

Qui visibili solo due dei quattro spigoli, ma tutti devono essere allineati

Come prima cosa dobbiamo fare delle mosse U per avere un solo spigolo allineato, due non vanno bene, obbligatoriamente ce ne deve essere solo uno. Lo teniamo di fronte a noi ed eseguiamo il seguente algoritmo:R U R’ U R U2 R’Dopo averlo fatto potreste aver allineato tutti gli spigoli oppure trovarvi in una situazione apparentemente uguale alla precedente. In caso abbiate sempre quei 3 spigoli da scambiare non c’é assolutamente alcun problema! Basta rifare (guardando la stessa faccia in cui avete eseguito l’algoritmo) l’algoritmo un’altra volta e come per magia ora li avrete tutti allineati!

Caso speciale

Potreste, dopo aver fatto un po’ di mosse U, esservi accorti che non c’é modo di avere un solo spigolo allineato ma per forza ce ne sono 2. Ora vi mostriamo come poter “fixare” questo caso sfortunato, ma per sicurezza accertatevi che quando ne avete due allineati, questi qui devono essere opposti tra di loro, e non adiacenti. Se quindi é così e avete due spigoli opposti da scambiare, dovete guardare uno dei due spigoli NON allineati e fare questo algoritmo (lo stesso precedente ma mirato al “fix” del caso):(R U R’ U R U2 R’) U’ (R U R’ U R U2 R’)

Ora finalmente possiamo passare alla fase successiva!

6ª Fase: Posizionare gli angoli

Siamo molto vicini al risolvere il nostro rompicapo, ora il prossimo step é posizionare gli angoli al loro posto. N.B. Gli angoli non necessariamente devono alla fine della fase essere orientati correttamente, di quello ce ne preoccuperemo nella fase successiva, ovvero l’ultima. Ora, dopo aver risolto gli spigoli e possiamo vedere che ciascuno é al proprio posto, é turno di posizionare gli angoli. Voi dovreste averne, nel 90% delle volte, un solo angolo nella sua posizione. Per posizione corretta NON si intende che un angolo abbia la parte gialla nella faccia superiore, ma che i 3 colori che ha sono in mezzo ai 3 centri dei medesimi colori, come nella figura seguente:

Ricordo che l’angolo può anche essere ruotato correttamente

In questo caso dovete tenere l’angolo posizionato bene alla vostra destra davanti a voi (quindi come se nell’immagine steste guardando il centro rosso) e dovete svolgere questo algoritmo:U R U’ L’ U R’ U’ LDopo averlo fatto potreste aver allineato tutti gli angoli oppure trovarvi in una situazione apparentemente uguale alla precedente. In caso abbiate sempre quei 3 angoli da scambiare non c’é assolutamente alcun problema! Basta rifare (guardando la stessa faccia in cui avete eseguito l’algoritmo) l’algoritmo un’altra volta e come per magia ora li avrete tutti posizionati correttamente!

Caso speciale

Potreste inizialmente non avere alcuno spigolo posizionato correttamente. In questo caso sfortunato dovete fare l’algoritmo riportato qua sopra partendo da una faccia qualsiasi e poi avrete un angolo al suo posto. N.B. Non per forza quando lo si fa, l’angolo corretto é davanti a noi a destra, anzi raramente ciò accade. Quando facciamo l’algoritmo per “fixare” questo caso speciale, dobbiamo girare il cubo (nel senso di ruotarlo, non di fare mosse) in modo da avere l’angolo posizionato correttamente alla nostra destra davanti a noi. Poi rieseguiamo l’algoritmo una o due volte guardando la stessa faccia e otterremo tutti gli angoli al loro posto!

Questo é come deve essere il cubo adesso (possono esserci anche uno o due spigoli già ruotati correttamente) prima dell’ultima fase:

Angoli posizionati

7ª Fase: Ruotare gli angoli

Siamo finalmente giunti all’ultima fase, quella in cui andremo a risolvere il Cubo di Rubik! É molto importante prestare attenzione qui perché per quanto sia semplice questa fase, é molto facile commettere degli errori qui e ci si ritrova a ricominciare tutto da capo, quindi mi raccomando siate attenti.Adesso dovete capovolgere il cubo e avere la faccia gialla in basso e la faccia bianca verso l’alto. Ora dovete sempre lavorare con l’angolo che si trova in basso a destra. Ruotate il cubo a destra o a sinistra fino a trovare un angolo che si trova in basso a destra da ruotare. Eseguiamo la comune “Sexy Move” R U R’ U’ una, due fino ad un massimo di cinque volte fino a che l’angolo non vediamo che é girato correttamente. Perché sia girato correttamente la parte gialla dell’angolo deve essere rivolta verso il basso e le parti a noi visibili devono essere dello stesso colore degli spigoli adiacenti. Dopo aver risolto l’angolo dovete fare la mossa D (é importantissimo che non giriate il cubo altrimenti si sbaglia tutto e si é costretti a ricominciare) e guardare l’angolo successivo. É girato correttamente? Se non lo é facciamo la “Sexy Move” finché non sarà ruotato bene, e se invece lo é facciamo la mossa D e continuiamo ripetendo questo passaggio. Può sembrare molto confusionaria questa fase in quanto prima vedevate tutto pulito mentre qua molte cose vengono mischiate. Dopo che tutti gli angoli sono girati nel verso giusto il cubo non sarà risolto, ma dovrete girare solo uno strato che é del tutto randomico, ma.. se siete arrivati fino a qui, vi serve sapere come fare a girare 1 strato, quindi fare 1 mossa, dopo che ne avete fatto circa 100?

Congratulazioni quindi, se non avete commesso errori in questa intrigante fase, dovreste essere riusciti a risolvere il Cubo di Rubik!!!

Conclusione

Sarà stato complesso, ma fidatevi che dopo avercela fatta la prima volta, se ci riprovate ci metterete molto meno tempo. Questo method é molto buono e allenandocisi tanto si può anche arrivare a risolvere il cubo sotto il minuto. Se volete riprovarci vi assicuro che vi divertirete un mondo a farlo! Ecco un video unico con un’intera risoluzione utilizzando il metodo a strati:

Se vi ci appassionate, e riuscite a risolverlo in circa 45 secondi, potete imparare il metodo CFOP, che é abbastanza simile al Metodo a Strati e diviso in sole 4 fasi (ovviamente decisamente più complesse rispetto a quelle del metodo appena imparato).É tutto da noi, speriamo che il tutorial sia stato chiaro! Alla prossima con il prossimo articolo!

Vi ricordiamo inoltre di seguirci sui nostri social..
